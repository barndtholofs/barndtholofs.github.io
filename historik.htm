<html>
<head>
<title>historik</title>
<meta http-equiv="Content-Type" content="text/html; charset=iso-8859-1">
</head>

<body bgcolor="#CCFFFF">
<div id="Layer1" style="position:absolute; width:488px; height:115px; z-index:1">
  <p>Barndth-´Olofs bildades på våren 1992. På en Samhällskunskapslektion (klass 
    N3C, Sundstagymnasiet) frågade Bjoerne sina soon-to-be bandkamrater om de 
    ville sälja sin själ till dansbandsmusiken. De blev honom inte svaret skyldig, 
    och sättningen var ett omedelbart faktum. </p>
  <p>Sång: Bjoerne Bas: ‘Olof Gitarr: Barndth Saxofon: Dayw Keyboard/Piano: Ade 
    Därtill en trummaskin, oftast programmerad av Gröt eller Barndth. (Se även 
    <a href="http://www.geocities.com/christian_gustavsson/">Baren med vin & Josefin</a>)</p>
  <p>Det repades hos Bjoerne, det repades hos ‘Olof. Tidigaste ”rep” då saxstämmor 
    togs ut hemma vid pianot hos Bjoerne har noterats vara 23/3 –92, till låten 
    Lappelisa. Marginalanteckningen lyder ”Barndth-Wolof’s med Bjoersne-Dayws-Ades 
    + Ulvsby(g)”. Debutgiget, ”Andante Dansante - live!”, skedde på en studentskiva 
    hemma hos ‘Olof den 4 juni 1992 på Skidbacksvägen 7. Giget presenterades av 
    rock’n’roll-konnässören Larsa, som med Anders Berglundsk auktoritet förkunnade 
    att hitsen ramlade in - vilket de också gjorde, en efter en: </p>
  <p>1. Det kunde vart du [Bjoerne] 2. Lappelisa [Bjoerne] 3. Eva [Bjoerne] 4. 
    Jag fick en puss [Dayw/Bjoerne] 5. Vad sägs om de’? [Bjoerne] 6. Terjevalsen 
    [Dayw/Bjoerne] (+ ”Wolige Henrik Eriksson”, en tribut till Väses främste buggare) 
    7. Marlene [Bjoerne] Extranummer: 8. Det kunde vart du </p>
  <p>Efter detta var Värmland sig icke längre likt. </p>
  <p>En demoversion av ”Det kunde vart du” spelades senare in hemma hos portakungen 
    Gröt i Ulvsby. </p>
  <p>Nästa gig, ”Inte en nykter spelning”, var 15 augusti samma år på en kräftskiva 
    ute i obygden (Ladubråten, Alster) hos en annan (bugg-kunnig) klasskamrat. 
    Audiofila fans har beklagat att generalrepetitionerna tyvärr inte bandades, 
    eftersom låtarna under konserten delvis dränks av en överförfriskad publik. 
    Å andra sidan är livekänslan inte att ta miste på. Fylla, röj och raj-raj. 
    Hits & dialekt. ‘Olofs glasögon revs av, folk klängde på basen och Ade mindes 
    ingenting av spelningen. </p>
  <p>Larsa presenterade igen, varefter följande set tog vid: </p>
  <p>1. Det kunde vart du 2. Lappelisa 3. Eva 4. Jag fick en puss 5. Vad sägs 
    om de’? 6. Barndth-Wolofs for Uganda [Bjoerne] 7. Marlene 8. Terjevalsen (förlängd 
    version) 9. Det kunde vart du </p>
  <p>Kort därefter, senare på sommaren, skulle några hits bandas i en tämligen 
    bisarr lokal, med tanke på bandets bristande moral & skabrösa leverne: Pingstkyrkans 
    Studio (med Bjoernes bror i rollen som inspelningstekniker/demonproducent). 
    Det gällde att passa på medan hitsen var inrepade och innan ‘Olof åkte iväg 
    på en årslång resa till bl.a. Libyen. Barndth kunde dock inte närvara p.g.a. 
    jobb på Posten, så Ade fick spela gitarr och Bjoerne både sjunga & spela keyboard. 
    För det visade sig ju att det var nåt galet med inspelningsapparaturen; det 
    gick inte att göra pålägg – de vägrade komma i synk (vilket faktiskt inte 
    var att skylla på bandet). Om rullbandet till denna potentiellt heta avant-gardemix 
    dyker upp igen lär ni få läsa det här först. Därför blev det ”studiolive” 
    som Lappelisa och Marlene spelades in, 24 aug. Särskilt nämnvärd är Ades riviga 
    gitarr samt Bjoernes sånginsats, underbart blasé eftersom han samtidigt hade 
    fullt styr med att spela pianostämman. </p>
  <p>Sedan försvann ‘Olof till Libyen och under hösten (med Dayw utstationerad 
    på Kyrkeruds Folkhögskola i Årjäng under veckodagarna) försökte Bjoerne (då 
    i lumpen), Barndth (på Posten?) & Dayw köra med en bas programmerad på dator. 
    Det gick uselt och var skitsegt. Det enda resultatet blev kortislåten ”Olyckan” 
    (som Bjoerne skrev blott 14 år gammal) som klockar in på drygt en minut, samt 
    ”Barndth-Wolofs for Uganda”, vilka finns inspelade i replive-versioner hemma 
    hos Barndth. </p>
  <p>Den gamla fina inspelningen av Det kunde vart du skickades in till Värmlandstoppen 
    som ”utmanare”. 28/3 -93 sändes stycket i etern, men studsade genast ut från 
    denna prestigefyllda lista. Presentatörens ord gjorde kanske sitt till, och 
    gick direkt in i Barndth-‘Olofs-folklore: ”...ja om ni lyssnade på texten 
    så kanske ni förstår att den här låten inte var gjord riktigt på fullt allvar, 
    åtminstone tror inte jag det.” </p>
  <p>Sen hade Landstinget i Värmland nån slags låttävling, som gick ut på att 
    göra en låt på temat ”säker sex”. Sagt och gjort, man antastade Gröt igen 
    och gjorde en remake på Marlene, vilken i sin ”sexcontest version” innehåller 
    de här specialskrivna raderna på slutet: ”skydda dig den här kvällen / så 
    du inte blir på smällen / ansvarslös kan jag nog vara / men från sjukdom vill 
    jag oss bespara”. Vem som vann? Ja inte Barndth-‘Olofs i alla fall. </p>
  <p>När man framåt våren lessnat ordentligt på den jävla data-basen fick någon 
    snilleblixten att ringa Adam och be honom spela bas. En klart lyckad ide, 
    och varför man var så trög och inte kom på det tidigare är en obesvarad fråga. 
    Vips tog man itu med diverse nya kompositioner, i synnerhet ”Forsen” av Barndth 
    & Bjoerne. En spelning var inbokad på Arenan/Biblioteket på något Ung Vänster-jippo 
    på 1 maj. På morgonen ringde dock Adam och berättade att han kvällen innan 
    (Valborg) ramlat på cykeln och stukat fingret. B-´O-ersatzen blev att Barndth 
    & Bjoerne spelade ”House of the rising sun” + ev. nåt mer istället (bootleg, 
    någon? Foton?), & Dayw åkte till Göteborg. </p>
  <p>8 maj var det dags för en annan tävling: Rock-Jonte i Hagfors Folkets Hus. 
    Med Adam tillfälligt invalidiserad lyckades man än en gång utnyttja Gröts 
    goda vilja och få honom att hoppa in som tillfällig basist. En riktigt usel 
    intervju med flera unkna halvlögner från bandets sida videofilmades tidigare 
    på dagen av någon okänd tjomme som än idag inte utnyttjat sin situation. Rare 
    stuff finns out there! Under de 15 minuter man tilldelats hann bandet riva 
    av följande hitparad, med spelfel i snart sagt varenda låt (vilket inte hindrade 
    ett par fans att headbanga & stagediva så de nästan bröt nacken): </p>
  <p>1. Det kunde vart du 2. Forsen [Barndth/Bjoerne] 3. Barndth-Wolofs for Uganda 
    4. Lappelisa 5. El Paradiso [Bjoerne] </p>
  <p>Den sista låten, Bjoernes pinfärska El Paradiso, hade repats in bara någon 
    kväll före. Vad gäller poängen så kom B-‘O faktiskt inte på den absoluta jumboplatsen. 
    Indiegruppen Sandwave kom omedelbart före i poäng, och vem som vann står ej 
    skrivet i den barndthwolofska historieboken. </p>
  <p>Den fina kompositionen Forsen blev senare inspelad hos ”Studio Gröt”. BjoErne 
    & Dayw passade också på att lägga en småmärklig version av den gamla låten 
    Eva, som dock kanske lät bättre i sin ursprungliga liveversion (trots att 
    den skäms av svaj på bandet, efter att kassetten legat framme i solen när 
    ‘Olof var & rände på sin båt eller nåt). Bägge versionerna är icke desto mindre 
    direkt nödvändiga för er fans. </p>
  <p>Nån gång i slutet (?) på denna sommar, 1993, var det fest hemma hos Barndth. 
    ‘Olof var tillbaka till på köpet, och det var läge för en minispelning för 
    de trogna fansen (=de gamla klasskamraterna som vanligt). Gröt & ‘Olof delade 
    broderligt på basgångarna under det kanske fem låtar långa ”setet”. Har nån 
    bootleginspelning eller motsvarande, träd fram nu! </p>
  <p>När ‘Olof kom hem från sina resor hade han inte minst med sig ett “I love 
    Libya”-klistermärke, vilket pryder Dayws saxofonlåda till denna dag. </p>
  <p>Under hösten (då Dayw flyttat till Lund och fick sitta på tåg i tid & otid) 
    repades det några gånger i Barndths nya lägenhet på Våxnäs, inför vad som 
    skulle bli B-‘O:s främsta livegig & höjdpunkt. Vad som främst springer till 
    minnet är Barndths rent fosterdrivande starka kaffe, samt en dålig medley-ide 
    där man körde ihop två låtar i olika tempi och sabbade båda. När ‘Olof sedermera 
    hörde eländet sa han ”nej!” med eftertryck och styrde upp skutan. Bjarvne 
    hade väl i sin tur börjat på nån litterärt inriktad folkhögskola, och ägnade 
    dagarna omedelbart före spelningen åt att ”gå in i tystnaden” – en uppladdning 
    som skulle visa sig fruktbar. Fredag 19/11 1993 på Café Cinema, efter att 
    en trio som spelade riktig oldschool-rock´n´roll varit förband (minns nån 
    namnet? Larsa??), var det så dags, med full sättning... </p>
  <p>1. Intro (Blue Monday-ripoff) 2. Det kunde vart du (inkl. bandpresentation) 
    3. Jag fick en puss 4. Du mörka, du sköna [Dayw/Bjoerne] 5. Barndth-Wolofs 
    for Uganda 6. Kung & Drottning av rytm & balans [Bjoerne] 7. Olyckan [Bjoerne] 
    8. Marlene 9. Forsen (nu mer upptempo) 10. Lappelisa 11. El Paradiso 12. Falafelkungens 
    torg [Bjoerne] Extranr: 13. Falafelkungens torg </p>
  <p>Enligt ryktet bestod den hänförda publiken av rätt mycket folk (blir fler 
    & fler för varje gång saken förs på tal), som Bjoerne lindade kring sitt finger. 
    Var det nån som INTE var där? Lugn – ni kan höra allt på cd. </p>
  <p>Efter denna succé valde Barndth-‘Olofs att hålla en låg profil under hösten. 
    Ja, inte för att det var så mycket kvar av den, men ändå. Olika planer dryftades, 
    t.ex. att ge ut en intervju-flexi i box, samt att bättra på den redan spektakulära 
    liveshowen ytterligare, genom att piska ett grislik på scenen. </p>
  <p>I december hade Sundsta-Älvkullegymnasiets spex “Testamentet” valt att covra 
    Det kunde vart du. Dayw minns att saxofonsolot inte alls följde sångmelodin 
    rakt av på patenterat B-‘O-vis (såsom Jay Jay French plägade göra, liksom 
    Kurt Cobain) utan var alltför avancerat, präglat av “PUMU”-elevernas skicklighetsiver, 
    men var nöjd likafullt (det var ju ändå en Skåreblåset-medlem som tutade!). 
  </p>
  <p>Nästa gång något konkret inträffade för B-‘O, då snacket gick till verkstan, 
    var när bandet bandade Du mörka, du sköna hos Studio Gröt 6/1 1994. </p>
  <p>Denna sång skickades senare in till Värmlandstoppen, men även den “utmanaren” 
    studsade omedelbart ut från listan, dvs kom aldrig in den heller. (Vi kan 
    inte påminna oss någon putslustig kommentar från radio-dj:en, kanske läste 
    han på sin höjd upp medlemmarnas namn & vad de spelade) </p>
  <p>Den 2/4 spelade man in låten “Ensam” [Dayw] replive på Cinema, den första 
    och enda låten med både text & melodi komponerad av Dayw (skriven av denne 
    i Lund kring Lucia) som finns inspelad av B-‘O i sin originalsättning (öh, 
    minus Ade), och tillika den sista inspelningen av denna sättning över huvud 
    taget. En värdig om än oönskad avslutning, kan man tycka. </p>
  <p>Därefter skulle det förvisso komma att repas ett antal gånger sporadiskt 
    under cirka ett år framöver, men med föga för att inte säga inga inspelningar 
    på band. Tragiskt, då man betänker den kreativa blomningen i orkestern. Bjoerne 
    hade sprutat ur sig ännu en radda hits, t.ex. “Livet är en kärlekslek”, “Jubal 
    på Sandgrund” (döpt efter innehavaren av bandets favorit-bowlinghall) och 
    “Jag vill inte se dig du är för ful”. Även ‘Olof kom med ett Barndth-‘Olofskt 
    original-anthem, den storslagna “Gyllene Ord”. Han skrev även ett “Nasser-Intro” 
    med Dayw, kanske skulle det även innehålla helikopterljud. Barndth skrev “Kebab” 
    med Bjoerne. Texten till denna återfanns sedermera, men den Bjoerneska bearbetningen 
    minns i dagsläget blott Dayw (i brottsstycken). Trummor till “Dej känner jag 
    igen” [Dayw] programmerades i trummaskinens överfulla minne. Dayw försökte 
    förgäves fixa en spelning på Wermlands Nation i Lund. Bjoerne skrev valsen 
    “Barndth-‘Olofs for the victims of Estonia” samma dag båten sjönk. Bjoerne, 
    Barndth & Dayw repade “Barndth-‘Olofs Julsång” [Bjoerne] på Cinema. Sista 
    repet med även ‘Olof är fastställt till 22/7 1995. </p>
  <p>Sen skulle det dröja med publika liveframföranden av B-‘O-material till Bjoerne 
    & Anetas bröllop i maj 1997, då “Jag fick en puss (edit)” framfördes med en 
    något reviderad text. Bjoerne på sång, Dayw på sax, Larsa på munspel och på 
    kompgitarr en viss Markus Johansson, som Bjoerne tidigare spelat med i grupperna 
    med de särpräglade bandnamnen “Marry me Mary” (som bl.a. hade låten “Mary 
    be merry”), “Torn Schizo” & “Mitt hem är så ringa dess dörr är så låg men 
    aldrig en skönare boning jag såg” (ni minns väl klassikern “I gave U my number” 
    från 10-låtarskassetten “En samling att samlas kring”, Schizo productions 
    1994? Det ryktas även om en inspelning av Bjoernes “Jag ville jag vore en 
    slemhög” som om inte skrevs så väl i alla fall förevisades i Lund 1993, då 
    Falafelkungens Torg skrevs?). </p>
  <p>Den låt Bjoerne koncentrerade sig mest på under dessa sena (eller rentav 
    “post-“) B-‘O-år, var utan tvekan Vårt lilla svenska land. Lasse Berghagen 
    var ett namn som kastades fram såsom den idealiska artisten att ta sig an 
    detta svulstiga anthem, men andra menar att Bjoerne är den enda som kan göra 
    denna evergreen rättvisa. Datororkestrerade versioner hade dock en tendens 
    att ligga till sig utan de sista sångpåläggen tills datorn krashade, och vi 
    vågar knappt hoppas att någon back-up finns kvar. Synd på så rara kornetter, 
    men Bjoerne lade i alla fall en orgelversion när han hälsade på Dayw i Lund 
    19/4 1998. </p>
  <p>Sedan, i juni 2002, var det dags för en inventering i kassettarkiven, då 
    Barndth låtit rykta att Gröt erbjudit sig bränna Barndth-‘Olofs musik på cd. 
    Det visade sig stämma, och när så Dayw 23/7 kopierat över rasket till Gröt 
    och gjort en lista över oinspelade hits, tyckte han att det var väl lika bra 
    & hög tid att göra klart den där “Dej känner jag igen”, det gamla trumspåret 
    hade han ju fått från Barndth för länge sen, och ackordmässigt var det bara 
    två ackord (en upplysning Bjoerne framfört med visst eftertryck under ett 
    rep hos Barndth under “dator”-tiden). Som uppvärmning kom den tio år gamla 
    koncept-covern av “Tredje gången gillt” till heders, som bara repats en gång, 
    och knappt ens det. </p>
  <p>Om det var denna arkivala verksamhet som dagen därpå inspirerade Bjoerne, 
    eller att dagens avsnitt av “Ritman Katz” hette “Lappe-lappe-lappelisa” & 
    var tillägnat honom, kan bero: icke desto mindre tog han med sig sina gamla 
    anteckningsböcker och lillpôjken Tassilo och lade demoversioner på Dayws porta 
    av Estoniavalsen, en ny version av Vårt lilla svenska land, Barndth-‘Olofs 
    jusång och Jubal på Sandgrund. Äntligen kunde Barndth-‘Olofs outgivna historia 
    berättas, en glömd låtskatt på väg mot ytan! </p>
  <p>Två dagar senare lade Dayw versioner av det instrumentala “Nasser-Intro”t 
    som skrevs med ‘Olof, en snutt av “Nu får jag faktiskt skärpa mig” samt ‘Olofs 
    “Gyllene Ord” (inspirerade inte så mycket av Lasse-Stefanz Olle Jönsson, som 
    av Larsas imitation av densamme). Dagen därpå, 27/6, kom pappaledige Bjoerne 
    på ännu ett besök i Tumbastudion och förevigade “Jag vill inte se dig du är 
    för ful” (som Gröt sedan gjorde ytterligare pålägg på), “Livet är en kärlekslek”, 
    det oväntade fyndet “Fallfrukt” (en tidig “B-sida” för fansen!) samt “Gyllene 
    Ord”. Eftersom han inte själv mindes sin bearbetning av Barndths “Kebab” blev 
    det Dayw som fick lägga en version själv, utifrån sitt minne av stycket samt 
    Barndths originallapp – kanske var låten aldrig så “färdig” som den blev?? 
  </p>
  <p>...och den 8 juli 2002 var första exemplaret av 3-cdboxen “Barndth-‘Olofs 
    1992 – 2002” klart. Ridå? Självklart inte, detta är ju bara början!</p>
  <p>&nbsp;</p>
  <p align="center">Eventuella kommentarer, tillägg eller rättelser skickar ni 
    till <a href="mailto:ephemeron@telia.com">webmastern</a>.</p>
  <p>&nbsp;</p>
</div>
</body>
</html>
